Si consideri un sistema concorrente (non distribuito) costituito da un produttore e 5 consumatori
e un gestore dei messaggi presso il quale ogni consumatore si registra fornendo il proprio identificatore (un numero intero univoco).
Il produttore genera dei messaggi contenenti il destinatario (ogni messaggio può avere un solo destinatario)
e un testo che invia al gestore dei messaggi.
I consumatori, una volta registrati, accedono al gestore per prelevare i messaggi a loro destinati.
Il gestore può memorizzare al massimo 10 messaggi per consumatore.
Qualora il produttore cerchi di inviare un messaggio a un consumatore per il quale non vi è più capienza
il gestore solleverà un’opportuna eccezione.
Viceversa, la ricezione di messaggi è un’operazione bloccante nel caso non vi siano messaggi da ricevere.
